<h1>Mikko Nummelin</h1>
<img id ="mikko" src="mikko.jpg"/>
<p>Hei,</p>
<p>Olen diplomi-insinööri vuosimallia 2007 Teknillisestä Korkeakoulusta (nykyään Aalto-yliopisto) ja ohjelmistosuunnittelija Cinia Group Oy:ssä (aik. Kilosoft Oy) Ilmalassa, Helsingissä. Olen syntynyt vuonna 1975 Helsingissä ja asunut tämän ja kotikuntani Espoon lisäksi kahdessa periodissa nuorena 11 kuukautta Madisonissa, Wisconsinissa, Yhdysvalloissa.</p>

<p>En ole parhaita kielimiehiä, mutta äidinkieleni suomen lisäksi osaan kohtalaisen hyvin englantia. Tämän lisäksi osaan keskinkertaisesti ruotsia ja viroa ja myös jonkin verran saksaa.</p>

<p>Harrastan shakkia, tietokoneohjelmointia myös työasioideni lisäksi ja tietokonemusiikkia, käyn myös silloin tällöin kuntosalilla ja olen kiinnostunut kunnanvaakunoiden heraldiikasta. Osallistun myös <a href="http://www.tslespoo.fi" target="_blank">Työväen sivistysliiton Espoon ja Kauniaisten opintojärjestön</a> toimintaan ja olen laatinut sen sivuille muutamia verkkokursseja (Node.JS, Docker). Olen myös kiinnostunut salapoliisiromaaneista ja ehdottomia suosikkejani ovat esimerkiksi Mary Higgins Clark, Erle Stanley Gardner, Rex Stout, Agatha Christie, Sofie Sarenbrant ja kotimaisista Seppo Jokinen, Mauri Sariola, Christian Rönnbacka ja Anu Patrakka. Olen kirjoittanut arvosteluja joistakin heidän kirjoistaan TSL:n Espoon ja Kauniaisten opintojärjestön blogissa.</p>
